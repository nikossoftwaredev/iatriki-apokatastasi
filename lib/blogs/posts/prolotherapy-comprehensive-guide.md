---
title: "Θεραπευτικές εγχύσεις για μυοσκελετικούς πόνους - Προλοθεραπεία"
slug: "prolotherapy-comprehensive-guide"
excerpt: "Η Προλοθεραπεία είναι μια μη χειρουργική, αναγεννητική θεραπευτική μέθοδος για την επούλωση συνδέσμων και τενόντων του μυοσκελετικού συστήματος"
date: "2024-01-15"
author: "Δρ. Σταύρος Ν. Δημητρακόπουλος"
image: "https://www.melbournearthritis.com.au/images/prolotherapy-img2.jpg"
categories: ["Θεραπείες", "Προλοθεραπεία", "Αναγεννητική Ιατρική"]
featured: true
---

# Προλοθεραπεία

## Τι είναι η Προλοθεραπεία

Η Προλοθεραπεία είναι μια **μη χειρουργική, αναγεννητική, θεραπευτική μέθοδος** που διευκολύνει την επούλωση αλλά και ανάπλαση των συνδέσμων των αρθρώσεων και των τενόντων του μυοσκελετικού συστήματος, που γίνεται από τον ίδιο τον οργανισμό μας. Έχει αναλγητική δράση για τις μυοσκελετικές παθήσεις.

Εφαρμόζεται με τοπικές εγχύσεις (ενέσεις) ενός διαλύματος γλυκόζης, δηλαδή νερό και ζάχαρη, στους τένοντες και συνδέσμους που έχουν προσβληθεί και πιο συγκεκριμένα στο σημείο που ο τένοντας ή ο σύνδεσμος προσκολλάται στο οστό.

## Ιστορική Αναδρομή

Η μέθοδος εφαρμόσθηκε για πρώτη φορά από τον Αμερικανό **George Hackett**, όπου από το 1930 μέχρι το 1960 χρησιμοποίησε τη μέθοδο αυτή σε μεγάλο αριθμό ασθενών με επώδυνα μυοσκελετικά προβλήματα, και όπως αναφέρει ο ίδιος η αποτελεσματικότητα της μεθόδου έφτανε το **90%**.

> Ο όρος "προλοθεραπεία" προέρχεται από την Λατινική λέξη **proles** που σημαίνει απόγονοι (γενιά). Ο Dr. G. Hackett χρησιμοποίησε τον όρο αυτό για να δείξει ότι η συγκεκριμένη διαδικασία διεγείρει την αναγέννηση και πολλαπλασιασμό των ιστών.

## Η Βλάβη

Οι σύνδεσμοι είναι απαραίτητοι για τη σταθερότητα του κορμού καθώς και τη σωστή λειτουργία του μυοσκελετικού συστήματος, διότι συνδέοντας τα οστά μεταξύ τους σταθεροποιούν τις αρθρώσεις, και έτσι οι κινήσεις μας γίνονται αρμονικές, σταθερές και ανώδυνες.

Οι τένοντες είναι οι καταλήξεις των μυών που προσφύονται στα οστά που πρόκειται να κινήσουν. Όταν οι σύνδεσμοι και τένοντες μετά από:
- Χρόνια καταπόνηση
- Επαναλαμβανόμενους μικροτραυματισμούς

"χαλαρώνουν", δημιουργούν **αστάθεια των αρθρώσεων** που ελέγχουν, η οποία είναι βασική αιτία παραγωγής χρόνιου πόνου και ελάττωση της λειτουργικότητας των μυϊκών ομάδων που είναι υπεύθυνες για την κίνηση των αρθρώσεων.

> Η επούλωση των τενόντων και των συνδέσμων είναι αργή, γιατί η αγγείωση και η αιματική τους ροή είναι πτωχή. Η ελλιπής αυτή επούλωση οδηγεί σε απώλεια της δύναμης και της αποτελεσματικότητας των ιστών αυτών.

## Η Θεραπευτική Δράση

Ένα από τα κύρια χαρακτηριστικά της δομής των συνδέσμων και τενόντων είναι οι **ινοβλάστες** (κύτταρα του συνδετικού ιστού). Αυτά είναι ιδιαίτερα ευαίσθητα στη συγκεκριμένη μέθοδο, με σημαντική αύξηση του πολλαπλασιασμού αυτών και των κυττάρων του κολλαγόνου (αναγέννηση).

### Πώς λειτουργεί:

1. **Τοπική έγχυση** διαλύματος γλυκόζης
2. Δημιουργία "**ήπιας**" τοπικής φλεγμονώδους αντίδρασης
3. **Ερεθισμός των ιστών**
4. **Αύξηση της αιματικής ροής**
5. **Ενεργοποίηση της διαδικασίας επούλωσης**

> Από τα αρχικά πειράματα του G. Hackett, αναφέρεται ότι αυξάνεται η ισχύς των προσβεβλημένων συνδέσμων και τενόντων κατά **40%**.

### Διαφορά από τις εγχύσεις κορτιζόνης:

| Προλοθεραπεία | Κορτιζόνη/Αντιφλεγμονώδη |
|---------------|--------------------------|
| Μακροχρόνια δράση | Βραχυχρόνια δράση |
| Διεγείρει την επούλωση | Καταστέλλει τη φλεγμονή |
| Χωρίς γενικές παρενέργειες | Πιθανές συστηματικές παρενέργειες |
| Ενισχύει τους ιστούς | Μπορεί να εξασθενίσει τους ιστούς |

## Η Διάγνωση

Η διάγνωση δεν είναι εύκολη, γιατί απαιτούνται κατάλληλες γνώσεις και εξειδίκευση για να εντοπισθεί ποιος τένοντας ή σύνδεσμος πάσχει. Η εργαστηριακή διερεύνηση (Μαγνητική, υπέρηχοι κλπ.) πολλές φορές δεν ξεκαθαρίζουν τη βλάβη ιδίως όταν είναι μικρής έκτασης.

## Πού και σε Ποιους Εφαρμόζεται

### Ενδείξεις:
- **Οσφυαλγία** (χρόνιος πόνος στη μέση)
- **Αυχεναλγία** (πόνος στον αυχένα)
- **Γοναλγία** (οστεοαρθρίτιδα γόνατος, κακώσεις συνδέσμων)
- **Τενοντίτιδες**
- **Επικονδυλίτιδες** (tennis elbow)
- **Άκανθα πτέρνης**
- **Περιαρθρίτιδα ώμου**
- **Αθλητικές κακώσεις**
- **Προβλήματα κροταφογναθικής διάρθρωσης**
- **Ινομυαλγία**

### Κατάλληλη για:
- ✓ Όλες τις ηλικίες
- ✓ Ασθενείς που δεν μπορούν να πάρουν φάρμακα
- ✓ Ασθενείς που δεν επιθυμούν χειρουργική επέμβαση
- ✓ Διαβητικούς ασθενείς

> **Σημαντικό:** Δε χρησιμοποιείται κορτιζόνη ούτε άλλα φάρμακα

## Πονάει η Διαδικασία;

Συνήθως δεν πονάει, εξαρτάται από το σημείο εφαρμογής. Εφαρμόζεται πριν και λίγη ποσότητα τοπικού αναισθητικού.

## Την Επόμενη Ημέρα;

- Μπορεί να αισθανθείτε λίγο πόνο
- Με απλό παυσίπονο περνάει
- **ΔΕΝ πρέπει να πάρετε αντιφλεγμονώδες**

## Συχνότητα Εφαρμογής

Η εφαρμογή της θεραπείας **εξατομικεύεται**. Συνήθως γίνονται:
- **4-6 εγχύσεις/συνεδρίες**
- Κάθε **3 εβδομάδες** περίπου η κάθε μία

## Neural-προλοθεραπεία (Neuralprolotherapy)

Η neural-προλοθεραπεία (υποδόρια προλοθεραπεία) έχει μια παράλληλη δράση με την προλοθεραπεία. Εφαρμόζεται στην πορεία συγκεκριμένων αισθητικών πλεγμάτων.

### Μηχανισμός δράσης:
Η γλυκόζη 5% είναι ένας δυνητικός ανταγωνιστής των υποδοχέων της καψαϊκίνης, ουσίας Ρ και άλλων προ-φλεγμονωδών παραγόντων. Η γλυκόζη καταλαμβάνει την θέση των ουσιών αυτών στους υποδοχείς του πόνου, προκαλώντας έτσι **αναλγησία**.

### Συχνότητα:
- Κάθε **7-8 ημέρες**
- Για **5-6 συνεδρίες**

### Εφαρμόζεται σε:
- Οξύ και χρόνιο πόνο
- Αυχενικό σύνδρομο
- Οσφυαλγία
- Ραχιαλγία
- Ινομυαλγία
- Μεταταρσαλγία (πόνοι ποδοκνημικής)
- Αρθρίτιδα γόνατος
- Τενοντίτιδες (περιαρθρίτις ώμου, επικονδυλίτιδα, τροχαντηρίτιδα κ.α.)
- Αθλητικές & άλλες κακώσεις (Διάστρεμμα, θλάση συνδέσμων κ.α.)
- Μετατραυματικές αρθρίτιδες

---

**Σταύρος Ν. Δημητρακόπουλος**  
*Ιατρός Αποκατάστασης – Φυσίατρος*

📍 ΑΝΔΡΟΥΤΣΟΥ 22, ΗΛΙΟΥΠΟΛΗ 16341  
📞 210 9711 360  
🌐 [www.iatriki-apokatastasi.gr](https://www.iatriki-apokatastasi.gr)