![Οζονοθεραπεία](https://physiatros.com/wp-content/uploads/2019/10/%CE%9F%CE%96%CE%9F%CE%9D%CE%9F%CE%98%CE%95%CE%A1%CE%91%CE%A0%CE%95%CE%99%CE%91.jpg)

## Τι είναι η Οζονοθεραπεία

Η οζονοθεραπεία είναι μια μέθοδος που εισάγεται στον οργανισμό όζον εμπλουτισμένο με οξυγόνο. Αυτό έχει σαν αποτέλεσμα να «ξυπνάει» το ανοσοποιητικό σύστημα, ενισχύοντας τους επανορθωτικούς μηχανισμούς του οργανισμού.

## Ιστορική Αναδρομή

Οι πρώτες εφαρμογές οζονοθεραπείας έγιναν στον **Β' Παγκόσμιο Πόλεμο** σε Γερμανούς τραυματισμένους στρατιώτες. Οι ασθενείς έβαζαν τα τραυματισμένα μέλη τους σε ασκούς γεμάτους όζον που είχε εμπλουτισθεί με οξυγόνο. Τα αποτελέσματα της θεραπείας ήταν πολύ αποτελεσματικά ενώ σε πολλές περιπτώσεις τα τραύματα επουλώνονταν πλήρως.

Το Όζον (O₃) ανακαλύφθηκε από τον **Κρίστιαν Φρίντριχ Σένμπαϊν** (Christian Friedrich Schönbein) κατά τη διάρκεια εκτέλεσης πειραμάτων αργής οξείδωσης φωσφόρου και ηλεκτρόλυσης νερού το 1840. Το ονόμασε έτσι με βάση την ελληνική λέξη για τη μυρωδιά (**όζειν**), που γίνεται αντιληπτή στις νύχτες με καταιγίδες αστραπών.

## Πού Βασίζεται η Θεραπευτική του Δράση

### 1. Βελτίωση Οξυγόνωσης Ιστών

Επαναφέρει σε ισορροπία κάθε διαταραχή της οξυγονώσεως των ιστών. Αυτό επιτυγχάνεται με:

- Την αύξηση της γλοιότητος των ερυθρών αιμοσφαιρίων
- Την ελάττωση της συγκολλήσεώς τους
- Τη μεγαλύτερη αποδέσμευση του οξυγόνου στους περιφερειακούς ιστούς

### 2. Ενεργοποίηση Ανοσοποιητικού

Η οξείδωση της κυτταρικής μεμβράνης των μικροοργανισμών και η παραγωγή κυτταροκινών ιντερφερόνης, ενεργοποιούν το ανοσοποιητικό κυτταρικό σύστημα για την καταστροφή τους.

### 3. Αντιοξειδωτική Δράση

Ενεργοποιεί το αντιοξειδωτικό ενζυμικό σύστημα, διεγείροντας την υπερέκκριση αντιοξειδωτικών ενζύμων και επαναρρυθμίζει τον διαταραγμένο μεταβολισμό και την ανοσοποιητική κατάσταση του οργανισμού.

## Σε Ποιες Παθήσεις Εφαρμόζεται

### Αισθητική Ιατρική

- Ρυτίδες
- Κυτταρίτιδα
- "Ψωμάκια"
- Ευρυαγγείες
- Λεμφοίδημα των κάτω άκρων

### Ορθοπεδική

- Αρθρίτιδα
- Οσφυαλγία - ισχιαλγία
- Αυχενικό σύνδρομο
- Κήλη μεσοσπονδυλίου δίσκου
- Τενοντίτιδες

### Δερματολογία

- Έρπης
- Δερματίτιδες εξ επαφής
- Ακμή
- Μυκητιάσεις
- Εκζέματα
- Ψωριάσεις
- Αντιγήρανση

### Αγγειολογία

- Αρτηριοπάθειες
- Φλεβική ανεπάρκεια
- Κιρσούς των κάτω άκρων
- Φλεβική θρόμβωση
- Διαβητικά έλκη
- Κατακλίσεις
- Γάγγραινα

> Βελτιώνει την κυκλοφορία του αίματος και την οξυγόνωση των ιστών

### Νευρολογία

- Ημικρανίες
- Κεφαλαλγίες

### Παθολογία

- Αλλοιώσεις των συστατικών του αίματος
- Ηπατίτιδες
- Γαστρίτιδες
- Δυσκοιλιότητες
- Νόσος Crohn
- Ελκώδη κολίτιδα
- Σύνδρομο ευερέθιστου εντέρου

### Αλλεργίες

- Πληθώρα αλλεργικών τύπων

## Εφαρμογές Οζονοθεραπείας

Διαφορετικός για κάθε πάθηση, είναι ο τρόπος εφαρμογής της οζονοθεραπείας:

### 1. Μεγάλη Αυτομετάγγιση

Η συγκεκριμένη μέθοδος (Prof. Beck University of Giessen Germany) χρησιμοποιείται στην γηριατρική, στην ρευματολογία, σε αγγειακές παθήσεις, σε ιώσεις κλπ, τονώνοντας τις αντιστάσεις του αμυντικού μηχανισμού. Με την απόλυτα ακίνδυνη αυτή μέθοδο το αναζωογονημένο αίμα στην συνέχεια από το ίδιο σημείο λήψης αυτομεταγγίζεται στον ασθενή.

**Χρησιμοποιείται για:**

- Σκλήρυνση κατά πλάκας
- Ρευματοειδή αρθρίτιδα
- Άτονα έλκη ποδιού
- Κατακλίσεις
- Έρπητα ζωστήρα
- Ηπατίτιδες
- Παρασιτικές ασθένειες του εντέρου
- Αγγειακά εγκεφαλικά επεισόδια
- Εμβοές αυτιών και απώλεια ακοής
- Οσφυαλγίες και αυχενικό σύνδρομο
- Σύνδρομο χρόνιας κόπωσης
- Ρευματική πολυμυαλγία
- Ασθενείς με νεφρική ανεπάρκεια και αιμοκάθαρση
- Ενίσχυση οργανισμού πριν από επεμβάσεις και μεταμόσχευση οργάνων
- Πριν και μετά από χημειοθεραπεία
- Οδοντιατρική (ουλίτιδες)
- Αθλητές για βελτίωση της απόδοσής τους

### 2. Μικρή Αυτομετάγγιση

Με ανάλογες ενδείξεις, συλλέγεται μικρή ποσότητα αίματος περίπου 5 κ.εκ. σε σύριγγα όπου αναμιγνύεται με ποσότητα O₂/O₃ και στην συνέχεια χορηγείται ενδομυϊκά στον ασθενή.

**Χρησιμοποιείται σε:**

- Εξασθενημένους οργανισμούς
- Αθλητές
- Αλλεργίες για ενίσχυση του ανοσοποιητικού συστήματος

### 3. Υποκλυσμός Εντέρου με Όζον

**Εφαρμόζεται για:**

- Καθαρισμό του εντέρου από τις τοξίνες
- Πολύποδες και ραγάδες του δακτυλίου
- Αιμορροΐδες
- Αδυνάτισμα
- Χρόνιες νόσους (ρευματοειδής αρθρίτιδα, σκλήρυνση κατά πλάκας)
- Ενίσχυση ανοσοποιητικού συστήματος
- Κολίτιδα και συρίγγια

### 4. Τοπικές Εγχύσεις - Ενέσεις

Με λεπτή βελόνα κάτω από το δέρμα ενδομυϊκά για:

- Αισθητικούς λόγους
- Κυτταρίτιδα
- Ρυτίδες
- Οσφυαλγία
- Ισχιαλγία
- Αυχεναλγία
- Περιαρθρίτιδες

### 5. Τοπική Εφαρμογή του Όζοντος στα Άκρα

Με ασκούς και μίγμα όζοντος και οξυγόνου για τοπική θεραπεία:

- Άτονων ελκών
- Τραυμάτων στο δέρμα

> **Αριθμός συνεδριών:** 8-10  
> **Συχνότητα:** 1-2 φορές την εβδομάδα

Επιταχύνει την επούλωση των πληγών και ελκών, βελτιώνει την κυκλοφορία του αίματος και απομακρύνει την κούραση. Οι πόροι του σώματος, όταν εκτίθενται στο όζον, ανοίγουν και αυτό συνεπάγεται περισσότερο οξυγόνο και τόνωση της αιμάτωσης. Έτσι, αποβάλλονται καλύτερα οι ακαθαρσίες και μειώνεται ο κίνδυνος φθοράς των δερματικών κυττάρων. Το δέρμα ανανεώνεται, βελτιώνεται η μικροκυκλοφορία, δημιουργούνται νέα αγγεία και ενισχύεται η κυτταρική ανάπλαση.

---

🌐 [www.prolotherapy.gr](https://www.prolotherapy.gr)
